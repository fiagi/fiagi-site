Sono Fiammetta Lucia Petruzziello, sono della provincia di Avellino e mi sono diplomata lo scorso anno al liceo linguistico. Da quando sono piccola l'arte è sempre stata un punto di riferimento nella mia vita in ogni sua sfaccettatura; che sia nel disegno, nella pittura, nella grafica, nella fotografia ed anche e soprattutto nella musica. Mi hanno sempre definita una persona con una forte personalità e molto creativa, e mi rispecchio molto in questa descrizione; per questo motivo ho scelto di continuare i miei studi all'Accademia di Belle Arti di Napoli scegliendo il corso di Nuove Tecnologie dell'Arte, per non soffermarmi e specializzarmi in un solo ambito, bensì per acquisire nozioni diverse riguardo l'arte sotto tanti punti di vista e mettermi in gioco, aprendomi a nuove esperienze che potranno aiutarmi a formarmi come persona ed un domani spero come artista.